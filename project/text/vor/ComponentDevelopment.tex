\subsubsection{Розробка компонентів}

В термінах React, всі частини-відображення іменуються компонентами. В роботі спроектована серія компонентів для різних частин системи та розроблено прототипи деяких з них. 

На рис.~\ref{fig:AdminPanelUserCreation} зображено компонент для створення адміністратором нового користувача системи. Слід наголосити, що кожен компонент є окремою частиною і тому можливий для використання у подальшому в інших системах при виконанні певних вимог (так зване «повторне використання»).

\addimg{AdminPanelUserCreation.png}{0.85}{Адміністративна панель (створення користувача)}{fig:AdminPanelUserCreation}

На приведеному вище зображенні натискання на кожну з кнопок призводить до виклику відповідного методу API шляхом надсилання певного HTTP запиту.

Перед доступом до адміністративної панелі (рис.~\ref{fig:AdminPanelUserManagement}) адміністратору необхідно авторизуватися у системі, в результаті чого буде створено і збережено силами його веб-браузеру JWT. Після цього, якщо він має відповідні права  та верифікація токену пройшла успішно, йому буде відображена відповідна панель.

\addimg{AdminPanelUserManagement.png}{0.85}{Адміністративна панель (керування користувачами)}{fig:AdminPanelUserManagement}

Слід зауважити, що подібний процес перевірки відбувається при виконанні кожного запиту, крім тих, що не потребують авторизації (доступні для незареєстрованих користувачів).

Перша прерогатива адміністратора системи~--- створення нових користувачів, при цьому відбувається вищеописана процедура.

Певна частина об’єктів системи може вважатися більш-менш константною, це структура закладу вищої освіти (рис.~\ref{fig:AdminPanelFacultyManagement}), окремі словникові дані (зокрема, назви посад професорсько-викладацького складу та види занять).

\addimg{AdminPanelFacultyManagement.png}{0.85}{Адміністративна панель (керування факультетами)}{fig:AdminPanelFacultyManagement}

Окремо можна відзначити використання об’єктів часу (номера занять впродовж дня, рис.~\ref{fig:AdminPanelTimeManagement}).  В спроектованій системі одним з можливих шляхів доступу до розкладу є його експорт до сервісу Google Calendar в серію календарів. 

\addimg{AdminPanelTimeManagement.png}{0.85}{Адміністративна панель (керування часом)}{fig:AdminPanelTimeManagement}

В подальшому, потенційні користувачі можуть підписуватися на оновлення відповідних календарів (зокрема, груп та викладачів) для отримання актуальної інформації в довільний момент часу, котру підтримуватимуть користувачі системи з привілегією редагування даних про розклад (рис.~\ref{fig:AdminPanelScheduleEdit}).

\addimg{ScheduleEdit.png}{0.95}{Адміністративна панель (редагування розкладу)}{fig:AdminPanelScheduleEdit}

В процесі розробки було підготовлено серію компонентів, кожен з яких відповідає за певну конкретну задачу та може використовуватися в багатьох місцях додатку (так зване <<повторне використання>>). На рис.~\ref{fig:ReactComponent} представлено один із компонентів, що відображає списки у системі.

Представлений компонент відноситься до компонентів-відображень. При цьму, компоненти діляться на декілька груп. 

Компоненти-контейнери відповідають за дані і операції з ними. Їх стан передається у вигляді властивостей в компоненти-відображення.

Компоненти-відображення є <<дурними>> в тому сенсі, що вони не представляють, звідки беруться дані, тобто вони нічого не знають про стан.

Компоненти-відображення не повинні змінювати дані. Фактично, будь-який компонент, який одержує властивості від батьківського компоненту, повинен залишати їх незмінними. У той же час, вони можуть будь-яким чином форматувати дані (наприклад, конвертуючи Unix timestamp в дату-час для відображення).

Компоненти-контейнери найчастіше є батьківськими для компонентів-відображень і забезпечують зв'язок між відображенням і іншими частинами програми. Їх також називають «розумними» компонентами, оскільки вони <<знають>> про програму в цілому.

\addCodeAsImg{\lstinputlisting[numbers=left]{code/ReactComponent.tex}}{React компонент відображення списку}{fig:ReactComponent}
